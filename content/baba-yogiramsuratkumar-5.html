யோகி ராம்சுரத்குமாருடன் சிவ சங்கர் பாபாவின் அனுபவங்கள் பாகம் 5
----------------------------------------
பாபாவின் மொழிகளில்
---------------------------------------- 
இன்னொரு கதையை படிக்க சொன்னார். ஒருவன் காம, குரோத, மத, மாச்சர்யங்கள் என்கிற ஆறு பகைவர்களிடமிருந்து தன்னை விடுவித்துக் கொள்கிறான். அதற்கு பிறகு அந்த பகைவர்களால் இவனை ஒண்ணும் பண்ண
முடியவில்லை என்பதுதான் கதை. அதை படிக்கச் சொல்லிட்டு, ‘Now all these things cannot touch you.You have gone beyond all these things‘ இந்த ஆறிலிருந்தும்                           நீ தப்பிச்சிட்டே. இதெல்லாம் உன்னை ஒண்ணும் பண்ணாது’னு சொன்னார். 

இன்னொரு கதையை கொடுத்து படின்னு சொன்னார். மூன்றாவது கதை. கேரளாவில் பூந்தானம்னு ஒருத்தன் இருந்தான். பூந்தானம் குருவிடம் மந்திர உபதேசம் கேட்கிறான். குரு ‘கோனே’ என்கிறார். அதாவது, ‘போடா, எருமைமாடே! உனக்கு எதுக்கு மந்திரம்?’னு சொல்றார். இவன் அதுதான் மந்திரம் என்று காட்டுக்கு போய் அதையே தியானித்துக்கிட்டிருந்தான். குருவாயூரப்பனை சீவேலிக்காக வெளியே கொண்டு வராங்க. 
கொண்டு வரவே முடியலை. பூந்தானம் சொல்றான், ‘அந்த இரண்டு கொம்பு முட்டிக்கிட்டிருக்கு. அதனால் வரமட்டேங்குதுன்’னு. அவன் எருமைமாடை நினைத்து கொண்டு உபாசனை பண்ணினதால் இவன் கண்ணுக்கு மட்டும் அந்த இரண்டு கொம்புகள் தெரியுது. (கேரளாவில் நிறைய கோவில்களில் ராஜ ராஜேஸ்வரா, வைக்கம் கோயில்களில் சிவனுக்கே இரண்டு கொம்பு வைத்துத்தான் அலங்காரம் செய்திருப்பாங்க.) இதை படிக்கச்சொல்லிட்டு 
 'what you think you are, YOU ARE, SIVA '

 ‘நீ என்ன ஆயிட்டேன்னு நினைக்கிறியோ அதான் நீ'னு சொன்னார். ‘நான் தெய்வமாக ஆகிவிட்டேன் என்று நம்புவது சரியா? இல்லையா?’ என்பது என்னுடைய கேள்வி. அதுக்கு அந்த மூணாவது கதையை படிக்கச் சொல்லி ' what you think you are, YOU ARE, SIVA'னு சொன்னார். 

ஒரு புத்தகத்தை வெச்சுக்கிட்டு நமக்கு என்ன சொல்லணுமோ அதை எவ்வளவு அழகாக ஒரு மகானால் சொல்ல முடியும் என்பதை நானும் அனுபவித்தேன்.
-சிவ சங்கர் பாபா 
(தொடரும்)
#சங்கராவின்குரல்
#சிவசங்கர்பாபா

