சுவாமி என்னுடைய திருமணத்தை ஒரே மணிநேரத்தில் முடித்து வைத்தார். அதற்கு அவர் எங்கள் மேல் எவ்வளவு பரிவு காண்பித்தார் என்று சொல்கிறேன். 

முதன் முதலில் வீட்டில் பெரியவர்கள் எங்களுடைய திருமணத்தை பற்றி பேச ஆரம்பித்தார்கள். என்னுடைய மாமா தான் ஆரம்பித்தார். என்னுடைய தாத்தாவும் பாட்டியும் நன்றாக இருக்கும் பொழுதே குழந்தைகளின் திருமணத்தை முடிக்க வேண்டும் என்று. அதற்கு தாத்தா சொந்தத்திலேயே திருமணத்தை முடிக்கலாம் என்று முடிவு செய்தார். மறுநாள் அப்பாவும் அம்மாவும் சம்ரட்சணா சென்ற போது வீட்டில் பேசியது பாபா அவர்களுக்கு தெரிந்து அது சரியாக வராது என்று அவர்களுக்கு தெரிந்த வேறு பெண்ணை பெண் பார்க்க ஏற்பாடு செய்தார்கள். அதற்கு அம்மா சம்மதம் சொல்லாததால் அந்த திருமணம் நடை பெறவில்லை. பிறகு வீட்டில் பல பிரச்சனைகள் நடந்து விட்டது. பாபா அவர்கள் கூறியது போல் செய்திருந்தால் அவ்வளவு பிரச்சனை ஏற்பட்டிருக்காது என்பதை பின்னர்தான் உணர்ந்தோம். ஆகையால் அவர் சொல்வதை அப்படியே செய்து விட வேண்டும்.

இதன் பிறகு வேறு ஒரு பெண்ணை வீட்டிலேயே முடித்தார்கள். அதை பாபாவிடம் கேட்காமலேயே முட்த்ததால் அந்த பெண் வீட்டில் திருமணத்திற்கு முன்பே பல பரிச்சனைகள் செய்தார்கள். எனக்கும் அவர்கள் செய்வது வறுத்தமாக இருந்தாலும் இவ்வளவு தூரம் நிச்சயம் செய்த பிறகு எதுவும் சொல்லாமல் மன வறுதத்துடன் இருந்தேன். இந்த திருமணம் பாபா அவர்களின் கருணையினால் திருமணத்திற்கு 20 நாட்களுக்கு முன்பு நிறுத்தப்பட்டு விட்டது. பிறகு பாபா அவர்கள் வேறு பெண்ணை காண்பித்தார். அதையும் முடிக்கவில்லை. பெற்றோர் அவர்கள் சைவம் இல்லை என்று சொல்லும் பொழுதே பாபா அவர்கள் தேவாரம் uncle ஐ கூப்பிட்டார் அப்பாவையும் கூப்பிட்டார். இருவருக்கும் அட்சதையை கொடுத்து "பேசுங்கள்" என்று சொல்லிவிட்டார்கள். பிறகு இரு பெற்றோர்களும் பேசினர். சுவாமியிடம் தெரிவித்தார்கள். தேதியை கூறித்து வாருங்கள் என்று கூறினார் சுவாமி. ஒரே மாதத்தில் திருமணம் முடிந்து விட்டது. இருவரும் சந்தோஷமாக இருக்கிறோம். நல்ல பெண்ணை காண்பித்தார்கள். எங்கள் திருமணம் முடிந்து Franceக்கும் அனுப்பினார்கள். இப்போது குழந்தையுடன் சந்தோஷமாக இருக்கிறோம். பாபா அவர்கள் சொன்னதை செய்திருந்தால் இத்தனை பிரச்சனைகளும் ஏற்பட்டிருக்காது. ஆகையால் அவர் சொன்னவுடன் எதுவும் செய்து விட வேண்டும்.



<hr />

பாபா எங்கள் குடும்பத்திற்கு பல ஆண்டுகளாக தெரியும். எங்களுக்கு அவர் அருளிய அனுபவங்கள் பல.

எனது திருமணம் பற்றி வீட்டில் பேச ஆரம்பித்தார்கள். எனது மாமாவின் மகளையே மணம் முடிக்க எண்ணினார்கள். இது நடந்த பிறகு, நாங்கள் சம்ரட்சணா சென்றோம். அனைத்தையும் அறிபவர் பாபா. அவர் அது சரியாக வராது என்று எண்ணியிருப்பார். எங்களை சந்தித்தவுடன், எனக்கு சம்ரட்சணாவில் வேறு பெண்ணை பார்க்குமாறு சொன்னார்.
