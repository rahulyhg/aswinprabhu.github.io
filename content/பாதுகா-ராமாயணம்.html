<h3 align="left"><span>பாதுகா ராமாயணம்</span></h3>

<table>
<tbody>
<tr>
<td>

பாதுகா ராமாயணம்

பூஜ்யாய ராகவேந்திராய ஸத்யதர்மரதாய ச
பஜதாம் கல்பவ்ருஷாய நமதாம் காமதேனவே
ஸ்ரீராம ராம ராமேதி ரமே ராமே மனோரமே
ஸகஸ்ர நாம தத்துல்யம் ராம நாம வராநனே

* * *

அயோத்தி மாநகரிலே ஐயன் ஸ்ரீராமனாய் அழகாய் தவழ்ந்த பாதம்
அற்புத இசை கூட்டும் தண்டை கிண் கிணிகளும் அசைய நடந்த பாதம்
தர்மத்தை நிலை நாட்டத் தாரணி தன்னிலேதான் வந்த விஷ்ணு பாதம்
கர்மத்தைச்செய் பலன் நான் தருவேன் எனக் கருணையோடு சொன்ன பாதம்

சூரிய குலத்தவரின் பெருமை விளங்கிடப் பூவுலகு வந்த பாதம்
சோதரர் நால்வராய் தோன்றியே பூமியை சொர்கமாய்ச் செய்த பாதம்
கோசலை செய்த பல பூஜையால் தெய்ந்ததாம் ஸ்ரீரங்கநாதன் பாதம்
அவள் கொண்டதொரு புத்திரஏக்கம் தணிக்கவே தானே உவந்த பாதம்

புத்திர காமேஷ்டி யாகத்திலே தோன்றத் திருவுளம் கொண்ட பாதம்
புவனத்தை ஓர் குடைக்கீழ் ஆளவே வந்த ஸ்ரீராமச் சந்திரன் பாதம்
ரிஷ்ய ஸ்ரிங்கரின் மந்திர உச்சாடன ரிதத்தில் உதித்த பாதம்
ரிஷிகள் திகைக்கவே தங்கக் கலசத்தில் பாயசமான பாதம்

கோசலை கைகேயி சுமித்திரை அருந்த அவர் குலவிளக்கான பாதம்
கோவிந்தனும் ஆதிசேஷனும் சங்கோடு சக்கரமானபாதம்
இலட்சுமணன் பரதனும் சத்ருக்கனனுடன் ஆடித்திரிந்த பாதம்
இலட்சிய நோக்குடன் இலட்சன புருஷனாம் தசரத ராமன் பாதம்

அறத்திற்கு ஒருவனாம் தசரதன் மகனாகி அவன் கலி தீர்த்த பாதம்
அருபதினாயிர வருட தவத்தாலே அவனியில் வந்த பாதம்
மானிடனாய்த் தோன்றி மக்கள் கூட்டத்துடன் மகிழ்வாய்க் கலந்த பாதம்
மாயங்கள் ஏதுமே செய்யாத தெய்வமாய் மண்ணில் தவழ்ந்த பாதம்

வா என்று தசரதன் அழைக்கவே அவன் முன்னே வந்து பணிந்த பாதம்
போ எனச் சொல்கின்ற அவன் ஆவல் புரிந்து தன் பின்னழகு தந்த பாதம்
மண்ணிற் பிறந்த ஒரு மன்மத வடிவமாம் மாதவ ராமன் பாதம்
அடைய ஒரு பெண்ணாய்ப் பிறவாது போனேன் பிறரை ஏங்கிட வைத்த பாதம்

தந்தை சொல் மிக்கதோர் மந்திரம் இல்லை என்று தன உறுதி கொண்ட பாதம்
தாயவள் கோசலை கைகேயி சுமித்திரை சொல் தட்டாத பாதம்
அடலேறு என்னவே கௌசிகன் வேள்வி தனைக் காக்கவே நடந்த பாதம்
அநியாயம் கண்ட இடம் அடக்கி ஒடுக்கவே அதட்டி எழுந்த பாதம்

பலை அதிபலை என்னும் மந்திர உபதேசம் முனியிடம் பெற்ற பாதம்
பகலவன் போலவே தேகம் ஒளி சிந்த கம்பீரம் கொண்ட பாதம்
தாடகை அரக்கியே ஆயினும் பெண்ணெனத் தயங்கியே நின்ற பாதம்
ஆகாதவளைக் கொல்லல் தருமமென குரு சொல்லத் தான் பாந்து அழித்த பாதம்

கோதண்டம் ஒலித்துமே வனமெல்லாம் அதிர்ந்திடக் கோபமாய் எழுந்த பாதம்
அரக்கர் கோர உருவம் சாய்த்துமே வேள்விக்கு வேலியாய் நின்ற பாதம்
கல்லை மிதித்து ஒரு பெண்ணாக்கி அகலிகை கடும் சாபம் திர்த்த பாதம்
கண்முன்னே நடமாடும் தெய்வமாய் நிற்கின்ற கருணை சிவசங்கர் பாதம்

கைவண்ணம் காட்டியே தாடகையைக் கொன்ற மைவண்ணன் ராமன் பாதம்
கால் வண்ணம் கொண்டுமே அகலிகை சாபத்தை தீர்த்த ரகுராமன் பாதம்
சொல்லுக்கும் ஒருவன் வில்லுக்கும் ஒருவனெனத் தொல்லுலகம் பணியும் பாதம்
சூழ்கின்ற மாயையின் பிடியிலே சிக்காமல் காக்கவே வந்த பாதம்

மிதிலாபுரி நோக்கி முனிவனின் பின்னாலே மிடுக்காய் நடந்த பாதம்
மின்னல் விழி சீதையைக் கண்ணிகா மாடத்தில் கண்டங்கு நின்ற பாதம்
வில்லிலே நாணேற்றிப் பொல்லென்று அது ஓடிய வீரம் விளைத்த பாதம்
மெல்லியல் வைதேகி மணமாலை ஏற்கவே மென்மையாய் நடந்த பாதம்

சீதையை தந்திட ஜனகனவன் பூஜித்த சுந்தரராமன் பாதம்
சீலமாமுனிவனாம் வசிஷ்டனின் முன்னாலே திருமணம் கொண்ட பாதம்
வில்லை நாணேற்று பரசுராமன் சொல்ல வீறு கொண்டெழுந்த பாதம்
நில் ராம உன்னையே யான் பணிந்தேன் என நினைந்தருள் செய்த பாதம்

பட்டாபிஷேகத்தின் வைபவங்கள் ஏற்க பதறாமல் நடந்த பாதம்
பத்தினி சீதையோடு இலட்சுமணன் பின் தொடரக் காட்டில் நடந்த பாதம்
பக்தனாம் குகனவன் ஓடத்திலே ஏறி பரவசம் கொண்ட பாதம்
பரத்வாஜ ரிஷிகளின் அன்பிலே கட்டுண்டு பனிந்தங்கு நின்ற பாதம்

பரதனின் கைகளில் பாதுகையைத் தந்து பரிவுடன் நின்ற பாதம்
சிரமீதிலெ சுமந்து செம்மலர்த் தூவியே அரியனை வைத்த பாதம்
சித்திர கூடத்தில் சிறுகுடில் வாழ்விலே சந்தோஷம் கொண்ட பாதம்
ஸ்ரீதேவியால் தினம் சேவித்து வருடிய ஸ்ரீராம் திருப்பாதமே

பஞ்சவடியில் அழகு கொஞ்சிடும் சூழலை கண்டு மகிழ்ந்து பாதம்
பாதகி சூர்ப்பனகை சோதராம் கர தூஷனரையும் வதைத்த பாதம்
கண்கள் இமையாமல் தம்பியும் வில்லேந்த தான் ஓய்வு கொண்ட பாதம்
பொன்மானை கொண்டுவரப் பின் தொடர்ந்து அதன் பொய் கண்டு திகைத்த பாதம்

வைதேகி வைதேகி என்று புலம்பி இவ்வையமே அலைந்த பாதம்
வையம் அளந்தவனே நொந்து கலைத்ததாய் நன்கு நடித்த பாதம்
ஜடாயுவின் தியாகம் தன்னையே கண்டுருகித் தவித்தழுது நின்ற பாதம்
கடமை தனதென்று அவன் ஈமக்கடன் செய்து கருணை பொழிந்த பாதம்

சபரியின் ஆசிரமம் சென்று கனியுண்டு சந்தோஷம் கொண்ட பாதம்
பம்பையின் சௌந்தர்ய மான்களை சீதையுடன் ஒப்பிட்டுத் தவித்தழுது நின்ற பாதம்
அந்தண வடிவத்தில் வந்த அனுமனின் சொல்லில் நெகிழ்ந்த பாதம்
அவன் தோள் மீது ஏறியே ரிஷியமுக பர்வதம் சென்று அடைந்த பாதம்

சுக்ரீவனை தழுவி உன்னுடன் நாம் அறுவர் என்று உரைத்த பாதம்
சுலபமாய் வாலியை நான் வெல்லுவேன் இனியும் அஞ்சற்க என்ற பாதம்
வாலியின் வன் செயல் கண்டு பொறாது வதைத்து அழித்த பாதம்
நாவன் அனுமனைத் தேர்ந்துமே சீதையைத் தேட அழைத்த பாதம்

கணையாழி தன்னையே மனையாளிடம் தர அடையாளம் தந்த பாதம்
கதையென ஓரிரு சம்பவங்கள் கூறி கண்டுவரப் பணித்த பாதம்
கண்டேன் சீதையை என்னும் குரல்கேட்டுக் களிப்பில் மிதந்த பாதம்
கற்ப்புடையாள் தந்த சூடாமணி கண்டு விம்மித் துடித்த பாதம்

அனுமனே உனக்கொரு வரம் தருவெனென அன்புடன் உரைத்த பாதம்
அண்ணலே உம்மையே என்னுளே தாருமென ஆலிங்கனம் செய்த பாதம்
மாகேந்திரமலை மீது ஏறியே இலங்கை மாநகரினைக் கண்ட பாதம்
மாகேந்திர கிரி தந்த மாயனே இன்றிங்கு மண்ணடி வந்த பாதம்

சேதுவில் அணைகட்டி வானர சேனையோடு சேர்ந்து நடந்த பாதம்
சரணமென்றே வந்த விபீஷணனைத் தழுவி எழுவர் நாம் என்ற பாதம்
வேடன், வானரன், அரக்கனைச் சோதராய் விருப்புடன் ஏற்ற பாதம்
வேந்தனாய் வீடணனை இலங்கைக்கு முடிசூட்டி எளியன்னை நின்ற பாதம்

குன்றனைய கும்பகர்ணனின் சிரமதைத் துண்டித்தெறிந்த பாதம்
கோடி கோடி அரக்கர் சேனைகளை அழித்த கோதண்ட ராமன் பாதம்
போர்க்களம் தன்னிலே மூர்க்கனாம் ராவணனைத் திடமாய் எதிர்த்த பாதம்
இன்று போய் நாளை வா என்றே உரைத்துத்தன் இரக்கத்தைச் சொன்ன பாதம்

பத்துத் தலைகளையும் பதமாகவே அறுத்துப் பாரில் எறிந்த பாதம்
மெத்தெனும் மல்லிகை இதயத்தாள் மைத்திலியை மீட்டு நடந்த பாதம்
அயோத்தி நகர் மாந்தர் ஆனந்தமாகவே பூஜிக்க நின்ற பாதம்
வசிஷ்டன் ஆசியோடு பட்டாபிஷேக வைபவம் அனுமனொடு கொண்ட பாதம்

கண்ணனும் சங்கரனும் ஒருவரென அறைக்குவிக் காசினி வந்த பாதம்
கலியுக தேவனாய் கல்கி அவதாரனாய் வந்த சிவசங்கர் பாதம்
மண்ணடி தலத்திலே மகிமைகள் பல செய்து மாண்புடன் நின்ற பாதம்
அன்னையாய்த் தந்தையாய் குருவுமாய்த் தெய்வமாய் ஆளும் சிவசங்கர் பாதம்

* * *

சங்காரம் சிவ சங்காரம் சத்தியம் சிவ சங்காரம்
சாஸ்வதம் சிவ சங்காரம் சங்காரம் சிவ சங்காரம்

<hr />
</td>
</tr>

<tr>
<td>
श्री रामं रघुकुल तिलकं 
शिव धनु सागृहीत सीता हस्तकरं  
अन्गुल्याभरण शोभितं 
चूडामणि दर्शनकरं 
आञ्जनेयमाश्रयं 
वैदेहि मनोहरम् 
वानर सैन्य सेवितं 
सर्व मङ्गल कार्यानुकूलं 
सततं श्री रामचन्द्र पालयमाम् 
श्रीराम जयराम जय श्रीराम 
</td>
</tr>

</tbody>
</table>

