ஜல்லிக்கட்டு பற்றிக் குறிப்பிடும் முதல் தமிழ்ச்சங்கப் பாடலே கிருஷ்ணனைக் குறிப்பிடும் மர்மம் என்ன?

மாயோன் முல்லை நிலத் தெய்வம் ஆவான். ஏறுதழுவுதல் முல்லை நில பண்பாடு.
கிருஷ்ணன் ஏறுதழுவியே நப்பின்னை என்ற பெண்ணை மணந்தார் என்ற செய்தியை நம்மாழ்வார் தம் பெரியதிருவந்தாதியில் குறிப்பிடுகிறார்... அதே போல பாகவதத்தில் கிருஷ்ணர் ஏழு காளைகளை அடக்கிய செய்தியை 'வ்ருஷப ஜில்லாப்யாம்' என்று குறிப்பிடப்படுகிறது.

#சங்கத்தமிழ்_காட்டும்_சனாதனதர்மம்

சங்கத்தமிழரிடத்தே புராண மரபுக்கதைகள் வழங்கப்பட்டுவந்தனவா?
பார்ப்போம்

கலித்தொகை -103 வது பாடலில் வரும் வரிகள்

மேவார் விடுத்தந்த கூந்தல் குதிரையை
வாய் பகுத்து இட்டுப் புடைத்த ஞான்று, இன்னன் கொல்
மாயோன் என்று உட்கிற்று, என் நெஞ்சு!

இந்த பாடல் ஏறுதழுவும் வீரனை வர்ணிக்கின்றது. தோழியானவள் தலைவியிடம் இளம் காளையினை தழுவுகின்ற உன் நாயகனைப் பார். அன்றொரு நாள் கம்சனால் ஏவப்பட்ட 'கேசி' எனும் குதிரை வடிவில் வந்த அசுரனை வாய் பிழந்து கொன்றழித்த கண்ணன் கூட இவ்வாறு தான் வீரத்தை வெளிப்படுத்தினானோ? என்று தலைவனது வீரத்தையும், அழகையும் திருமாலோடு ஒப்பிடுகிறாள்.

இதன்மூலம் நாம் அறிவது யாதெனின் புராணங்கள் ஆரிய பிராமணர்களால் பிற்காலத்தில் புகுத்தப்பட்ட புரட்டுகளல்ல.. கிருஷ்ணனைப் பற்றிய புராணங்கள் தமிழ்மண்ணில் காலம்காலமாக வழங்கி வந்தவையே! சிலப்பதிகாரத்தில் ஆய்ச்சியர் குரவையில் இராமன், கிருஷ்ணன் முதலியோரைப் புகழும் பாடல்கள் உள்ளன என்பது குறிப்பிடத்தக்கது.

இப்பாடல் தமிழரது ஏறுதழுவும் கலாசாரத்தின் பழமையைப் பறைசாற்றி நிற்கின்றது.

Link: https://www.facebook.com/tamizhpesumhindu/photos/a.334824950247282.1073741829.322231254839985/468281503568292/?type=3

